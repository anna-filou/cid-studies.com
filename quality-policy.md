---
title: Πολιτική Ποιότητας
layout: article
lang: en
ref: quality-policy
---

Η λειτουργία της επιχείρησης Chemical Infrastructure Development Studies διέπεται από τις αρχές του Συστήματος Διαχείρισης Ποιότητας που συντάχθηκε βάσει του προτύπου ISO 9001:2015.

Φιλοσοφία της επιχείρησης είναι η παροχή, υψηλής επιστημονικής κατάρτισης, μελετητικών και συμβουλευτικών υπηρεσιών και στόχος είναι η αποτελεσματικότητα των παρεχόμενων υπηρεσιών και η ικανοποίηση του πελάτη.

## Οι βασικοί στόχοι του συστήματος διαχείρισης ποιότητας είναι:

- Η ποιοτική παροχή υπηρεσιών εκπόνησης μελετών και υπηρεσιών συμβούλου, με γνώμονα τις ανάγκες και τις απαιτήσεις των πελατών της επιχείρησης
- Η συμμόρφωση με όλες τις ισχύουσες νομοθετικές και κανονιστικές απαιτήσεις
- Η εμπρόθεσμη τήρηση όλων των υποχρεώσεων της επιχείρησης, όπως αυτές καθορίζονται στις εκάστοτε συμφωνίες και συμβάσεις με τους πελάτες
- Η βέλτιστη αξιοποίηση των διαθέσιμων πόρων και του στελεχιακού δυναμικού (υπάλληλοι και εξωτερικοί συνεργάτες) ώστε να επιτυγχάνεται το βέλτιστο ποιοτικό αποτέλεσμα
- Η εξασφάλιση της μέγιστης απόδοσης του στελεχιακού δυναμικού
- Η διαρκής παρακολούθηση των τεχνολογικών εξελίξεων
- Ο εντοπισμός των απειλών και ευκαιριών / η διαρκής παρακολούθηση των προσκλήσεων ενδιαφέροντος για ένταξη σε χρηματοδοτούμενα προγράμματα
- Η διαρκής βελτίωση της λειτουργίας του Συστήματος Διαχείρισης Ποιότητας που εφαρμόζεται από την επιχείρηση, με στόχο την αύξηση της ικανοποίησης των πελατών της

## Για την επίτευξη των στόχων αυτών η επιχείρηση έχει καθιερώσει συγκεκριμένες διαδικασίες που αφορούν:

- Στο σχεδιασμό της εκπονούμενης μελέτης και της παρεχόμενης υπηρεσίας και την χρονική και ποιοτική παρακολούθηση σε όλες τις φάσεις εξέλιξής τους
- Στον έλεγχο των στοιχείων που παραδίδονται από τον πελάτη και την αξιολόγηση των αναγκών και απαιτήσεων του εκάστοτε έργου
- Για τον έλεγχο της συμμόρφωσης με τις ισχύουσες νομοθετικές και κανονιστικές απαιτήσεις
- Στον έλεγχο τήρησης του χρονοδιαγράμματος της εκπονούμενης μελέτης ή/και της παρεχόμενης υπηρεσίας
- Στην επιλογή και την αξιολόγηση των εξωτερικών συνεργατών και των συνεργαζόμενων επιχειρήσεων/προμηθευτών
- Στην εκπαίδευση και κατάρτιση του προσωπικού και των συνεργατών σε θέματα νομοθεσίας, τεχνολογικών εξελίξεων και καινοτομίας
- Στη διαρκή ενημέρωση για τα χρηματοδοτούμενα προγράμματα
- Στο σχεδιασμό και ανάπτυξη νέων υπηρεσιών και νέων μελετών
- Στη διαχείριση των μη συμμορφώσεων και τις διορθωτικές ενέργειες
- Στην αρχειοθέτηση των φακέλων των μελετών και υπηρεσιών
- Στην αναπληροφόρηση των πελατών και ενδιαφερόμενων μερών
- Στον έλεγχο της ορθής λειτουργίας του Συστήματος Διαχείρισης Ποιότητας και την συνεχή ανασκόπηση και βελτίωσή του
